# Sport & Tech
*Via realtime biofeedback in een kous, kan de loopstijl van mensen verbeteren en blessures vermeden worden.* 

*Groep 12: Mathijs Bekaert; Tessa Colenbier* 

22/01/2024

## Samenvatting
Er zijn veel sporters die ooit al een blessure hebben gehad of er nog altijd mee sukkelen, vaak stoppen ze daardoor met lopen of hebben ze schrik om terug op te starten. 
Dit probleem is grondig onderzocht en onderbouwd door onderzoekers aan de UGent. Daaruit bleek dat lopers onbewust hun loopstijl aanpassen, door realtime feedback te geven aan de hand van ruis via muziek en wanneer er door een sensor een te grote schok gemeten wordt. Wij zullen verder werken met dit onderzoek. 

We gaan de sensor in een kous/beenwarmer/steunverband verwerken om de sensor altijd op de juiste plek te kunnen houden en makkelijk aan te kunnen brengen.
Ook het feedbacksysteem zullen we aanpassen, we gaan trillingen gebruiken zodat ook mensen die zonder muziek lopen gebruik kunnen maken van dit systeem. Daarnaast zal er ook een app gemaakt worden waarin alle statistieken en verbeteringen in de loopstijl te vinden zullen zijn. Via de app zouden we de loper ook willen motiveren om meer te gaan en durven lopen. 
Aan de hand van de sensor en het feedback systeem zal de loper uiteindelijk zijn loopstijl kunnen verbeteren, beter kunnen revalideren met duidelijke informatie en blessures kunnen vermijden.

![Hero Sketch-render_kleiner](https://github.com/tcolenbi/UCD_SEM1/assets/157377776/215f2938-a3b6-4eed-a20e-47d270b5e3db)


## Introductie
Wanneer lopers geblesseerd worden of zijn geweest, hebben ze vaak schrik om terug op te starten en zo terug geblesseerd te raken. Wij hebben daar een oplossing voor. Via een onderzoek dat is gedaan aan de UGent over het onbewust verbeteren van hun loopstijl aan de hand van realtime feedback, De Mey (2022). Onze doelgroep zijn revaliderende lopers of sporters die ooit een blessure hebben gehad. Zij zijn eerder geneigd om terug te willen starten met lopen, maar zijn gevoeliger aan blessures. Wij willen deze mensen zeer graag helpen terug op te starten en zonder schrik te gaan lopen.



## Methodologie
We zijn elk apart gedurende 7 weken gestart met het ontwikkelen van een idee, daarvoor hebben we veel research gedaan en heel divergerend gebrainstormd. Ook zijn de eerste interviews gedaan met de gebruikers (elk 2) en zijn er nog belangrijke problemen naar boven gekomen. Na deze brainstorm, research en interviews zijn we beginnen convergeren naar een duidelijk concept om te pitchen. Na deze pitches is er 1 idee gekozen en is het team samengesteld. 

Dan hebben we onze beide ideeën samengebracht en weer verder gedivergeerd binnen het concept. Na deze sessies zijn we tot een duidelijk concept gekomen dat we al eens aan meerdere mensen konden voorleggen, waaronder de stakeholders. Dit zijn vooral Bas en Yannick, maar ook Kristoff De Mey die gespecialiseerd is aan bewegings- en sportwetenschappen in Gent. Ook konden we ons idee voorstellen aan enkele studenten met een meer wettelijke en economische kijk op de wereld. Hieruit konden we veel inspiratie halen om het idee volgend semester verder aan te pakken, en wat mogelijks belangrijke aspecten kunnen worden. 

Daarna zijn we begonnen met een eerste wave van 'quick and dirty' prototypes die getest werden met de gebruiker (2). Rekening houdend met deze feedback werd er een tweede wave aan prototypes gemaakt. Al deze prototypes werden getest met de gebruikers (2), daarmee kunnen we verder gaan in het tweede semester. Met al deze informatie en data wordt tijdens het examen het huidige concept gepitcht. Hier werden er 3 andere gebruikers gebruikt voor deze interviews. Dit zorgde ervoor dat men nog niet direct wist waarvoor het was. 

![Tijdlijn methodologie](https://github.com/tcolenbi/UCD_SEM1/assets/157377776/6e477391-6058-468b-bee1-ff8ea09c9d25)


## Discovery
De discovery fase gebeurde toen we nog individueel werkten. We hebben beiden 2 afzonderlijke concepten uitgedacht en ons persoonlijk onderzoek gedaan. Dit onderzoek is sowieso kennis die in de volgende fases van pas komt.
### Doelstellingen
Tijdens de discovery fase was het belangrijk om de opdracht zo ver mogelijk open te trekken om “out of the box” te kunnen denken en zo veel ideeën te hebben over mogelijke oplossingen. Dus er werd veel onderzoek gedaan. Het was dus belangrijk om veel informatie te verzamelen om het proces te vorderen en daaruit inspiratie te halen.

De doelen waren om een duidelijk idee te krijgen hoe we de sensor zouden bevestigen, wat belangrijke informatie was die in de app nodig is en hoe we de feedback best zouden kunnen doorgeven. Ook was het belangrijk om te zien wat al bestaande producten zijn. Gelijkaardig waar we inspiratie uit kunnen halen of verbeteringen en extra’s kunnen toevoegen die een meerwaarde zijn voor de gebruikers binnen onze doelgroep.
### Materiaal & methoden
Eerst werd de doelgroep bepaald, deze was voor ons allebei ongeveer hetzelfde. Het zijn voornamelijk revaliderende lopers die onlangs geblesseerd zijn geweest. Maar ook lopers die ooit een blessure hebben gehad en nog altijd sukkelen met de blessure of schrik hebben om terug het lopen op te starten. Er wordt hier geen onderscheid gemaakt op leeftijd.

Naast het zoeken naar informatie via artikels werd er ook gebruikgemaakt van benchmarking van bestaande sensoren en apps in ongeveer dezelfde branche van de opdracht. Ook is er een benchmarking naar bestaande sportproducten gebeurt. De reden daarvoor is, omdat we misschien functies van andere sportproducten eventueel kunnen overnemen. Hierdoor moeten we niet helemaal van start beginnen en weten we al de voor- en nadelen van het product. Soms werd er ook buiten de branche gekeken om wat inspiratie te krijgen om het op andere manieren te kunnen bekijken en ontwerpen. Verder hebben we allebei twee gebruikersinterviews gedaan. Daarvoor hebben we een protocol opgesteld en reports over gedaan waar we dan mee verder konden.
### Resultaten
Uit deze interviews en benchmarking hebben we dus 2 persona’s, reports van de interviews, competitorsanalysis en een problem-solution matrix kunnen maken.
- [Persona van Mathijs](https://drive.google.com/file/d/12pkDKHYn6zWojfM5EDjRplBVJw37yGEW/view?usp=drive_link)
- [Persona van Tessa](https://drive.google.com/file/d/1-0DA9HMiO-3hkYItPV0rXh27SynvYopr/view?usp=drive_link)
- [Competitors analysis](https://drive.google.com/file/d/1e5ZoisK853LMhDKS5D_No8TOHjtcOHgX/view?usp=drive_link)
- [Problem-solution matrix](https://drive.google.com/file/d/154jQga24NAxNTVJQf_tu2-K4xni9j5MW/view?usp=drive_link)

Bepaalde key insights van de interviews waren dat de sensor sowieso niet ten laste mag zijn tijdens het lopen, en dus eigenlijk niet echt voelbaar mag zijn tijdens het lopen. Het voornaamste is ook dat de sensor goed vastzit en niet zomaar los kan komen. Ook dat een sporthorloge een makkelijke en vrij logisch onderdeel zou zijn om mee te werken, aangezien er al veel mensen zijn die er al één hebben en dagelijks dragen. 

We gaan ook over naar een soort kous om de sensor aan te kunnen bevestigen, in plaats van een bandje wat het originele onderzoek (Kristof De Mey) gebruikt. Het bandje heeft een beetje het stigma dat je met een enkelband aan het lopen bent. Dit vond men niet prettig, afgeleid uit een interview. Hierdoor zou men misschien niet meer naar buiten zouden durven gaan lopen door z'n enkelband concept. Dit zou zeker niet de bedoeling mogen zijn, de gebruikers moeten ermee naar buiten durven gaan, wetend dat ze hun loopstijl aan het verbeteren zijn. 

Uit de vragen en benchmarking naar apps kwam Strava naar boven als een app die veel gebruikt, ook de apps die gelinkt zijn aan het sporthorloge worden vaak gebruikt. Het bleek ook dat de meeste basisfuncties die een standaard sport- / loopapp heeft, een meerwaarde zijn. Rewards en communities zijn vaak ook een meerwaarde, maar zeker niet voor iedereen. De jongere generatie vindt dit eerder wel een meerwaarde dan de oudere generatie.

### Conclusies & implicaties
Voor het doorgeven van de feedback bleek dat gebruik van trillingen de beste keuze zou zijn, aangezien er sommige lopers zonder muziek lopen en volume-aanpassingen dan niet mogelijk zijn. Dit konden we afleiden uit onze gebruikerstesten. (Bijvoorbeeld als men niet alleen loopt of bij sportwedstrijden is er geen muziek toegelaten) Zo maken we ons product bruikbaar voor meer mensen. 

Voor de app zou het handig zijn dat al de functies die een normale loop-app heeft er op staan. Maar een medisch tabblad waar de evolutie van de loper te zien is, aan de hand van grafieken en advies blijkt zeker een meerwaarde te zijn voor onze doelgroep. Door dit toe te voegen krijgen de gebruikers een duidelijk idee dat ze beter aan het lopen zijn en zo ook meer motivatie krijgen om te lopen. Ook kan het een mogelijkheid zijn om dit door te kunnen geven aan de kinesisten. Zij kunnen uit bepaalde data die pijn bijhoudt mogelijks een betere behandeling geven.

- [Template discovery Mathijs](https://drive.google.com/file/d/1K9L9JFScOa3DyBjOPpdi7-14beypFW8O/view?usp=drive_link)
- [Template discovery Tessa](https://drive.google.com/file/d/1ASLiXcCsZ0tfAfVYd7e2Tav3FEt7bGNU/view?usp=drive_link)


## Definition
Vanaf deze fase werkten we samen als team aan de opdracht.
### Doelstellingen
Ons doel voor de definition fase was om te kijken naar wat de gebruiker liever heeft om aan te doen. Wat ze zeker niet willen of wat ze al dragen in het echte leven, enzovoort. Ook gaan we op zoek naar hoe we het best de sensor aan onze kous kunnen hangen en hoe de mens daarop reageert. Het concept van trillingen geven hebben we in deze fase een beetje achterwege gelaten, zodat we ons beter konden focussen op de gebruikers wensen.

### Materiaal & methoden
Uit die gebruikersinterviews kregen we heel wat informatie van wat de gebruiker gebruikt en niet gebruikt. Wat hun bevindingen zijn, wat ze niet graag doen, enz. 
We besloten dan hier ook om te werken met een soort compressiekous waar de sensor aan bevestigd zal zijn. Hieruit werden dan al een paar prototypes ontworpen, waarin we op zoek gingen naar wat de gebruiker graag heeft van soort kous bij het sporten. 

Ook gingen we op zoek naar een manier om gemakkelijk de sensor aan de kous te hangen, zodat hij ook afhaalbaar is en gewassen kan worden na het sporten. Dit bracht ons dan bij het eerste en tweede prototype, waarbij we voetbalkousen hebben omgevormd. Hier werd voor de ene foam en tandenstokers gebruikt voor het bevestigen van de sensor en bij de ander een magneet met een klein metalen plaatje. Bij de tweede werd er ook een stuk van de kous afgesneden om te kijken wat gemakkelijker is voor de gebruiker. 

Vervolgens hadden we dan een gesprek met enkele studenten van Gent, waar we ook veel tips en tricks kregen. Deze waren vooral voor in de toekomst op wettelijk en financieel vlak, maar er zaten ook dingen in die handig waren voor het ontwerp. Met die 2 prototypes werden dan eens gebruikerstesten uitgevoerd en werd vervolgens een eerste analyse gemaakt. 

Hieruit werden dan weer 2 prototypes ontworpen. De kousen zijn nu geen voetbalkousen, maar gewone sportkousen waar we drukknoppen aan de buitenkant en ook eens aan de binnenkant hebben vastgenaaid. Het idee van de sensor aan de binnenkant te hangen, was namelijk van die studenten uit Gent. Dit zorgde ervoor dat we nu met deze 4 prototypes onze tweede gebruikerstesten konden uitvoeren. Hier werden de eerste 2 ook nog eens getest om nog een extra evaluatie te krijgen. In deze testen keken we vooral hoe men de prototypes begrijpt, wat hun reacties zijn daarop en wat de eventuele problemen zijn. Tenslotte werd er op het einde van de testen nog een kleine reflectieblad gegeven, waarin ze hun bevindingen eens op papier mogen zetten. Dit werd wel alleen gedaan bij wave 2. Ook hieruit konden we dan een tweede analyse maken.

### Resultaten
Uit beide analyses kunnen we nu concluderen dat prototype 1 het minst aantrekkelijke ontwerp was. Dit was ook het simpelste, waar het kliksysteem het slechtste was. De vorm van kous was wel nog goed, maar ook hier zijn enkele problemen aangekaart. Zo kunnen we ook belangrijke design requirements halen (zie bijlages voor de volledige lijst).
<br>
<br>
<br>
**Prototype 1:**

![prototype1 2](https://github.com/tcolenbi/UCD_SEM1/assets/157377776/e312c0a8-d868-465a-9e74-eda0bfa26683)
![prototype1](https://github.com/tcolenbi/UCD_SEM1/assets/157377776/e7b8ed80-c75c-4d33-96f1-d7a294fa7ce5)

Dit prototype was bij de gebruikers vaak de minst favoriet. Dit lag deels aan de kwaliteit van ons prototype. 

> Gaat deze sensor goed blijven hangen? 

Bepaalde design requirements:
- De sensor moet makkelijk aan te brengen zijn en makkelijk af te halen.
- De 'beenverwarmer' moet gewassen kunnen worden.
- Een normale kous moet nog boven 'de beenverwarmer' aangedaan kunnen worden.
- De sensor mag niet storend zijn (tijdens het lopen).
- Het moet onesize zijn. (over meerdere groepen bekeken)

<br>
<br>

**Prototype 2:**

![prototype2](https://github.com/tcolenbi/UCD_SEM1/assets/157377776/e0abf1ba-7b3b-4c7b-ba9e-25a815018a2f)
![prototype2 2](https://github.com/tcolenbi/UCD_SEM1/assets/157377776/8f9e9fea-830c-4178-9657-76f71cf78b95)

Bij prototype 2 kon afgeleid worden uit de testen dat deze zeer gemakkelijk is om aan te doen. De kous is voor een stuk afgesneden, waardoor je geen last hebt van de voetmaten. Dit was 1 van de favorieten, omdat de magneet ervoor zorgt dat je gemakkelijk de sensor kon aanbrengen en verwijderen. 

> Het voelt ook raar om geen kous te dragen, maar door het dragen van je eigen kousen kan het wel echt nice zijn.

Extra design requirements:
- De gebruiker weet de juiste richting om de 'beenverwarmer' aan te doen.
- De sensor moet goed vast zitten en moet zijn positie kunnen behouden. (tijdens het sporten)
- De 'beenverwarmer' kan makkelijk geplaatst worden op het onderbeen.
- De gebruiker kan de sensor op de juiste positie plaatsen.
- De gebruiker ervaart geen hinder van bewegingsmogelijkheden tijdens gebruik van het product.

<br>
<br>

**Prototype 3:**

![prototype3 jpg](https://github.com/tcolenbi/UCD_SEM1/assets/157377776/b3e85c37-1ac5-4699-966d-ecabd591833e)
![prototype3 2 jpg](https://github.com/tcolenbi/UCD_SEM1/assets/157377776/2adc4407-976d-4a6e-bc66-142aeb77064c)

Voor prototype 3 konden we zeggen dat als we alleen kijken naar de kous, deze de minst favoriete is. Het gevoel dat alleen de tenen bloot zijn, was behoorlijk raar. Op het kliksysteem was weinig op aan te merken. Dit was direct duidelijk hoe het moest. Er moest wel voorzichtig gewerkt worden, want het was genaaid.

> Het is een raar gevoel door alleen de tenen bloot te hebben.
> (wist niet goed of hij nog een extra kous erover moest aandoen)

Extra design requirements:
- De 'beenverwarmer' moet op de juiste positie blijven zitten.
- De 'beenverwarmer' moet comfortabel zitten voor iedereen. 
- De 'beenverwarmer' moet goed spannen aan het been.

<br>
<br>

**Prototype 4:**

![prototype4 2 jpg](https://github.com/tcolenbi/UCD_SEM1/assets/157377776/bdb250b0-461e-4b17-8605-7b071ce2d22a)
![prototype4 jpg](https://github.com/tcolenbi/UCD_SEM1/assets/157377776/dde12924-76df-4b77-935d-9c280c169f5a)

> De gebruiker vroeg direct of de sensor van binnen moest zitten op een vragende/verrassende manier.

Uit prototype 4 kan gezegd worden dat het concept van de sensor aan de binnenkant van de kous, zeer origineel is. Dit was eigenlijk een van de punten die de studenten van Gent gaven aan ons. Dit idee kwam wel goed terecht bij de gebruikers. Ook de kous was niet mis, het was gewoon een normale kous met 2 gaten juist boven de enkel. Het nadeel hier was wel dat het inklikken wel moeilijker ging, doordat het omgekeerd in de kous zit. Hieronder enkele opmerkingen van de gebruikers.


Nog extra design requirements:
- De gebruiker kan de sensor makkelijk op het verbindingssysteem krijgen.
- De sensor is makkelijk bereikbaar om te plaatsen.
- De sensor is beter beschermt van externe factoren.



### Conclusies & implicaties
Al deze data hebben we nu wat meer samengevat:
- ofwel zo weinig mogelijk voetdelen in de kous houden. (hiel en tenen erbuiten) → je moet minder rekening houden met afmetingen, minder wassen
  ofwel de hele kous gebruiken → meer rekening houden met maten (minst favoriet)
- handig dat de sensor los kan → gemakkelijk om te wassen
- binnen in de kous wat antislip lijntjes hangen → zit dan veel steviger vast op dezelfde positie
- gebruik van magneten zorgen ervoor dat de positie bijna meteen bepaalt wordt, maar door trillingen van het lopen kan het loskomen. → houder maken voor de sensor op zijn plaats te houden 
- extra lap stof gebruiken om eventueel over de sensor te hangen → sensor is minder zichtbaar voor het blote oog.
- sensor aan de binnenkant hangen en eventueel een zakje of iets anders gebruiken voor het precies op de juiste plaats te houden. (kan misschien met magneten)
- trillingen gebruiken voor de feedback (keuze gebruikers)
- verschillende soorten trillingen gebruiken voor verschillende soorten feedback
- app moet wel nog verder aan gewerkt worden indien mogelijk (inspiratie van Strava)

[Template definition](https://drive.google.com/file/d/1hVIPGicSQEgyLsgtS43RXkHbNTDF6vLR/view?usp=drive_link)


## Bill of materials
- een dunne luchtige stof (lycra, stof van thermisch ondergoed …)
- de sensor om mee te testen
- SleeveIO om te kunnen testen met vibraties en de plaatsing ervan
- een sporthorloge
- magneten (+ verbindingsstuk voor de sensor)
- kleine metalen plaatjes (voor de magneten)
- vibration motor (voor te kunnen testen)


## Antropometrie + ergonomie
Voor het tweede semester focussen we ons nu meer op het optimaliseren van de fysieke ergonomie en de antropometrie van ons product. Dit betekent dat we moeten focussen op verschillende maten en lichaamsgerelateerde parameters van ons ontwerp. In dit semester gaan we ons ook meer richten op de real-time feedback. Deze feedback zal gebeuren via trillingen. 
### Doelstellingen
Ons doel is dan hierbij om de positie van de trillingen te bepalen door testen en analyses uit te voeren. We gaan opzoek naar waar de trillingen het best opgenomen worden door de gebruiker en waar het aangenamer en niet storend is.
### Materiaal & methoden
Om deze testen te kunnen uitvoeren, moeten we onderzoek doen naar de fysieke ergonomie en antropometrie van elk lichaamsdeel dat we willen testen. Na het doornemen van een interessant artikel in verband met feedback aan de hand van vibraties (Dim, N. K., & Ren), kwamen we tot een idee welke posities op het lichaam we zouden willen testen. Deze zijn de bovenarm, onderarm (5/6), borst (4) en de enkel (12/13).

<img src="https://github.com/tcolenbi/UCD_SEM1/assets/157391495/c70ed041-eaec-4762-94d6-df3707338a25" width="25%">


#### Bovenarm (biceps)
Voor de trilling te testen op de bovenarm zal gebruikgemaakt worden van een gsmhouder aan de arm. Doordat dit product al voldoet aan de ergonomie moeten wij ons daar geen zorgen bij maken. Hier zullen we gewoon de gebruiker laten lopen en zal de gsm onverwacht trilling uitgeven. 

<img src="https://github.com/tcolenbi/UCD_SEM1/assets/157391495/c0d691a1-162f-4ca3-b8f3-c504ddb440a1" width="35%">


#### Onderarm/pols
Bij de onderarm zouden we gebruik kunnen maken van een smartwatch/sporthorloge, maar doordat deze zeer duur zijn, besloten we om zelf iets te prototypen. Hierdoor moeten we de antropometrie bepalen van de polsomtrek. Via onderzoek naar de antropometrie van de polsen, kwamen we uit op een pdf-bestand. ([Antropometrie](https://www.gesa.be/antropometrie.pdf))

<img src="https://github.com/tcolenbi/UCD_SEM1/assets/157391495/ad152863-8f1c-4611-8c7b-391f34d6f99b" width="40%">
<img src="https://github.com/tcolenbi/UCD_SEM1/assets/157391495/266de7e1-3fc4-4db5-bfe2-8bfad8ab89e1" width="41%">


Hieruit kunnen we de polsomtrek bepalen van zowel mannen als vrouwen. Uit deze afbeelding kunnen we afleiden dat bij de vrouwen het 5de percentiel 140 mm is en voor het 95ste percentiel 175 mm. Voor de mannen ligt het iets hoger, namelijk 160 mm voor 5de percentiel en 191 mm voor het 95ste percentiel. Het is dus de bedoeling dat het armband tussen deze waarden moet komen om aan de antropometrie voorwaarden te voldoen.

Om de trillingen te kunnen genereren, zullen we een klein beetje moeten werken met electronica. We gaan dus met het Arduino programma een code moeten schrijven, waarin we trillingen kunnen aansturen. Als elektronisch platform zal een Arduino Nano gebruikt worden. De reden waarom we geen gewone Arduino Uno nemen is, omdat de Nano een kleiner model is. Hierdoor is dit veel gemakkelijker om het platform wat weg te werken in het bandje. 

![image](https://github.com/tcolenbi/UCD_SEM1/assets/157391495/1a9722a4-a649-4b7a-8864-8d1f85313fdd)

Om dus een trilling te genereren zullen we een vibration motor gebruiken die geschakelt zal zijn met de Arduino Nano. De GND vibration motor verbindt met GND Arduino Nano, VCC vibration motor verbindt met 3,3 V Arduino Nano en de IN of SIG bij de motor verbindt met je pin op de Arduino Nano. In dit geval is het pin 3.

<img src="https://github.com/tcolenbi/UCD_SEM1/assets/157391495/90a05a90-da49-4a7e-ba62-e95e52efabee" width="25%">

Met deze schakeling kunnen we nu trilling aansturen, maar voor dit helemaal te kunnen realiseren moeten we ook nog de code schrijven. In deze code gebruiken we een lange delay om de trilling onverwachts te laten komen.

<img src="https://github.com/tcolenbi/UCD_SEM1/assets/157391495/028bc5b1-d889-492a-ac25-74de0790cc5b" width="35%">

Hieruit konden we dan een prototype maken om later te testen met de gebruikers.

<img src="https://github.com/tcolenbi/UCD_SEM1/assets/157377776/c1df390a-70b9-4970-ae96-570e162057a2" width="35%">
<img src="https://github.com/tcolenbi/UCD_SEM1/assets/157377776/3460d114-281b-4402-b15d-84ad7f1ca997" width="32.1%">

We hebben een eerste prototype gemaakt voor de trillingen (links), maar deze bleek niet goed te blijven zitten tijdens het testen zelf. Hierdoor zullen de resultaten komende uit de testen beïnvloed zijn. 
Daarna hebben we een tweede prototype ge-3D-print om zo een steviger prototype hebben die bleef hangen tijdens het lopen zelf.

#### Borst
Voor de trillingen op de borst zouden we ook Arduino moeten gebruiken, maar met een langere band zodanig dat de afmetingen voor de gemiddelde mens kunnen behaald worden.

#### Enkel
We gaan ook de trillingen op de enkel testen, ondanks dat het artikel (Dim, N. K., & Ren, X.) vermeld dat trillingen niet meer aangenaam worden ervaard onder de heup. We zouden graag nog eens testen of dit effectief ook het geval is bij ons. Dit gaan we ook testen aan de hand van ons bandje en de Arduino Nano. Hierbij is ook rekening gehouden met de anthropometische waarden van de gemiddelde mens.

### Resultaten
We hebben nog niet de mogelijk gehad om de testen te kunnen doen. Maar dit zal zo snel mogelijk gedaan worden en de resultaten zullen toegevoegd worden in dit verslag.

## Kritische reflectie
Na de discovery en definition fase zijn we vooral tot een vrij goed idee gekomen van hoe ons product eruit zal zien. Er zijn zeker nog verbeteringen aan mogelijk, maar die zullen gaandeweg volgend semester mee aangepast worden. Door toch een klein tijdsgebrek in de testing fase, hebben we niet alles kunnen testen wat we wilden doen. Hierdoor besloten we meteen voor de plaatsing van de sensor dat deze zich zal bevinden aan de pols.

Zo is het testen van de trillingen een zeer belangrijk onderdeel waar we volgend semester mee zullen starten. Zowel de plaatsing als het feedbacksysteem zal getest moeten worden. Zo kunnen we bijvoorbeeld 1 trilling gebruiken als te snel gelopen wordt, 2 trillingen een slechte loopstijl…
Maar we kunnen ook een langdurige trilling gebruiken als het probleem blijft aanhouden, dit moet nog getest worden of het niet eerder een negatieve impact zal hebben op de gebruiker. Ook de plaatsing zal ook bij de volgende testen aan te pas komen, dit kan overal zijn; het logische via polshorloge, aan het been, de vingers…
Ook is de app een zeer belangrijk onderdeel dat nog getest moet worden op de user interface en belangrijke functies die erin moeten zitten. Daarmee zullen we onze sensor en ‘kous’ linken met het trillingssysteem en zal dit samen kunnen komen tot 1 groot geheel, aangezien het nu vooral nog wat aparte onderdelen zijn.

Wat ook belangrijk zal blijken in de volgende fase, is het wettelijke en economische aspect. Dus daar zullen we zeker rekening mee moeten houden.
Er is dus nog veel werk aan de winkel voor volgend semester, maar we hebben er zeker het vertrouwen in dat dit zal lukken met een goede planning en afspraken.


## Bronnen
De Mey, K. (2022, 21 januari). Music-based biofeedback system for lower impact running - Victoris - Ghent University. Victoris - Ghent University.                               https://www.victoris.be/lower-impact-running/

De Cleene, D. (2024, januari 15). ‘Leer te lopen met minder impact’: met dit advies verlaag je het risico op blessures tijdens het lopen. _DeMorgen: Het vrije leven_. 5.

Dim, N. K., & Ren, X. (2017b). Investigation of suitable body parts for wearable vibration feedback in walking navigation. International Journal Of Human-Computer Studies, 97, 34–44. https://doi.org/10.1016/j.ijhcs.2016.08.002


## Bijlagen
### Discovery fase
#### Resultaten
- [Persona van Mathijs](https://drive.google.com/file/d/12pkDKHYn6zWojfM5EDjRplBVJw37yGEW/view?usp=drive_link)
- [Persona van Tessa](https://drive.google.com/file/d/1-0DA9HMiO-3hkYItPV0rXh27SynvYopr/view?usp=drive_link)
- [Competitors analysis](https://drive.google.com/file/d/1e5ZoisK853LMhDKS5D_No8TOHjtcOHgX/view?usp=drive_link)
- [Problem-solution matrix](https://drive.google.com/file/d/154jQga24NAxNTVJQf_tu2-K4xni9j5MW/view?usp=drive_link)
#### Conclusies & implicaties
- [Template discovery Mathijs](https://drive.google.com/file/d/1K9L9JFScOa3DyBjOPpdi7-14beypFW8O/view?usp=drive_link)
- [Template discovery Tessa](https://drive.google.com/file/d/1ASLiXcCsZ0tfAfVYd7e2Tav3FEt7bGNU/view?usp=drive_link)
### Definition fase
#### Resultaten
- [design requirements](https://drive.google.com/file/d/1-iAcYVe341WD8qD20fJkk3_p7_oGiW6K/view?usp=drive_link)
#### Conclusies & implicaties
- [Template definition](https://drive.google.com/file/d/1hVIPGicSQEgyLsgtS43RXkHbNTDF6vLR/view?usp=drive_link)
### Bronnen
- [Foto artikel](https://drive.google.com/file/d/14z9DMBd4uKEKwwcEzfh-XkQDCOTmf4BB/view?usp=drive_link)
- https://www.victoris.be/lower-impact-running/
